---
title: "Stanovy spolku"
description: "Aktuální a platné stanovy spolku"
---

<Info>Naposledy aktualizováno **15. 5. 2014**.</Info>

### čl. I – Název, působnost a sídlo spolku

**1.1** Název: Spolek Radia R

1.2 Sídlo: Šumavská 492/8, Brno-Královo Pole, Ponava, 602 00, Brno 2

1.3 Spolek Radia R vykonává svou činnost v souladu s Ústavou České republiky a právními
předpisy České republiky. Spolek Radia R je spolek ve smyslu ustanovení § 214 a násl. zák.
č. 89/2012 Sb., a jako takový je právnickou osobou způsobilou k právnímu jednání. Spolek
Radia R působí na území České republiky. Svou činnost může vyvíjet i v zahraničí v souladu
s právními předpisy.

### čl. II – Účel a poslání spolku

2.1 Spolek Radia R je zájmová, nezisková, dobrovolnická, apolitická organizace, nezávislá na
politických stranách.

2.2 Poslání:

2.2.1 Posláním Spolku Radia R je podporovat v činnosti mladé lidi, poskytovat členům
komunity
možnost nekomerční realizace a všestranně přispívat ke zkvalitnění jejich života a k rozvoji
lidských práv a demokracie.

2.2.2 Cílem spolku je navazování kontaktů s komunitou aktivních lidí, podpora realizace
mládeže
a komunitních iniciativ.

2.2.3 Spolek je nositelem myšlenkové a kulturní otevřenosti, diverzity, alternativy a
nezávislosti. Dává
prostor názorům a tématům občanské společnosti.

2.2.4 Spolek naplňuje své poslání podporou on-air aktivit Radia R a organizací nebo
spoluorganizací offair
aktivit.

2.2.5 Spolek podporuje vzdělávání, shromažďování, zpracovávání a zprostředkovávání
informací
a praktických i teoretických dovedností.

2.2.6 Spolek Radia R spolupracuje na naplňování svého poslání s českými i zahraničními
organizacemi
a institucemi.

2.3 Hlavní činnost:

2.3.1 Organizace společenských akcí, školících programů a konferencí podporujících činnost
Radia R.

2.4 K podpoře hlavní činnosti vyvíjí dále spolek činnost vedlejší:

2.4.1 Nakladatelské a vydavatelské aktivity podporující činnost Radia R.

2.4.2 Moderování, školení a organizování akcí pro třetí strany za účelem naplňování poslání
Spolku Radia R.

2.5 Cílové skupiny spolku:

- širší veřejnost, laická i odborná
- mládež všech věkových kategorií
- lidé žijící ve městě Brně
- studenti

### čl. III – Základní zásady hospodaření spolku

3.1 Hospodaření spolku se řídí právními normami České republiky a příslušným rozpočtem
spolku.

3.2 Spolek nabývá do svého vlastnictví, správy nebo užívání majetek za účelem řádného
naplňování poslání a cílů spolku.

3.3 Hospodaření probíhá na základě ročního rozpočtu schváleného radou.

3.4 Za řádnou správu majetku odpovídají orgány spolku v rozsahu dle ustanovení těchto
stanov a vnitřních předpisů spolku.

3.5 Veškeré získané prostředky musí být využívány ve smyslu těchto stanov, musí sloužit
k financování činností naplňujících poslání a cíle spolku a k vytváření potřebných podmínek
pro realizaci těchto činností.

3.6 Prostředky spolku nesmějí být používány k obohacování fyzických ani právnických osob.
Platí to v plné míře i pro členy a zaměstnance spolku. Výjimku z tohoto ustanovení tvoří
řádná mzda či odměna sjednaná na základě platných smluv.

3.7 Bližší podrobnosti upravující hospodaření s majetkem spolku jsou obsaženy ve vnitřních
předpisech spolku.

3.8 Majetek spolku tvoří:
a) členské příspěvky,
b) vlastní majetek a jeho výnos,
c) dotace, subvence, dary,
d) příjmy z vlastní hospodářské činnosti,
e) jiné příjmy.

### čl. IV – Organizační struktura spolku

Orgány Spolku Radia R jsou:
a) členská schůze
b) rada
c) revizor
d) statutární orgány – předseda a místopředseda rady

### čl. V – Členská schůze

5.1 Členská schůze je nejvyšším orgánem spolku a tvoří ji řádní členové organizace.

5.2 Členská schůze:
a) je svolávána radou,
b) volí a odvolává členy rady,
c) volí a odvolává revizora,
d) rozhoduje o výši členských příspěvcích,
e) schvaluje zprávu o činnosti a hospodaření Spolku Radia R,
f) na návrh rady schvaluje stanovy a jejich změny,
g) rozhoduje o zrušení, sloučení či rozdělení spolku.

5.3 Zasedání členské schůze je svoláváno podle potřeby, nejméně však jednou ročně.
Mimořádnou schůzi svolává rada s udáním důvodu a programem jednání v případě, že o to
požádá minimálně třetina členů členské schůze, anebo polovina Rady. Členská schůze je
usnášeníschopná jen, když je přítomná minimálně jedna třetina všech členů členské schůze.
Členská schůze, až na výjimky uvedené níže, rozhoduje třípětinovou většinou přítomných
členů a řídí se při tom volebním řádem, který je samostatným dokumentem schvalovaným
radou spolku. Pokud se i přes řádné oznámení nedostaví na schůzi nadpoloviční většina členů,
schůze se odkládá. Předseda rady to oznámí členům a zároveň oznámí datum
konaní nové schůze. Ta se musí konat do třiceti dnů od schůze neúspěšné. Tato členská
schůze je usnášeníschopná, když se na ni dostaví nadpoloviční většina členů.

### čl. VI – Rada

6.1 Rada je orgán, který vykonává koncepční a rozhodovací činnost spolku.

6.2 Rada má osm členů a volí ji členská schůze na období jednoho roku.

6.3 Rada volí ze svých členů předsedu a místopředsedu rady. O jejich volbě rozhoduje rada
prostou většinou. Předseda rady svolává zasedání rady Spolek Radia R. V případě
nepřítomnosti předsedy jej zastupuje místopředseda rady.

6.4 V případě odstoupení některého z členů rady v období mezi zasedáním členské schůze
nominují nového člena rady současní členové rady a schválí jej prostou většinou.

6.5 Rada se schází nejméně čtyřikrát do roka. Rada je usnášeníschopná, když je přítomna
nadpoloviční většina členů rady. Rozhoduje nadpoloviční většinou členů rady. Hlasovat lze
také elektronickou poštou.

6.6 Rada:
a) schvaluje volební a jednací řád, jejich změny a doplňky,
b) schvaluje rozpočet a vnitřní řád Spolku Radia R,
c) svolává členskou schůzi,
d) dohlíží na péči o majetek,
e) přijímá a vylučuje členy,
f) schvaluje vnitřní předpisy spolku,
g) přezkoumává a schvaluje rozpočet a roční závěrku hospodaření,
h) podává návrh na změnu stanov,
i) volí předsedu a místopředsedu,
j) předkládá členské schůzi správu o hospodaření spolku.
Spolek může písemně zmocnit další osoby, aby v dílčích věcech jednali jménem spolku. Plná
moc může být udělena pouze se souhlasem všech členů rady na základě písemné smlouvy,
upravující vzájemné vztahy účastníků smlouvy a přesně vymezující oprávnění a odpovědnost
zmocněné osoby a musí obsahovat věcný a časový rozsah zmocnění. Výkon funkce a členství
v radě není honorováno. Členům se platí jen účelně vynaložené výdaje v souladu s vnitřním
řádem spolku. Členové rady mohou být zaměstnanci spolku.
### čl. VII – Revizor

7.1 Revizor je volen členskou schůzí spolku na období dvou let.

7.2 Revizor:
a) je zodpovědný členské schůzi,
b) jednou ročně kontroluje hospodaření a činnost spolku, zda probíhá v souladu s obecně
platnými předpisy, organizačními normami spolku a rozhodnutími členské schůze a rady,
c) o výsledku kontroly předá revizor do 30 dnů členské schůzi písemnou zprávu. Zpráva musí
obsahovat stručný záznam o postupu kontroly, výčet kontrolovaných oblastí, zjištěné
nedostatky, jména osob, které za ně nesou odpovědnost a návrh na opatření k nápravě,
d) pracovníci a funkcionáři spolku jsou povinni s revizorem v průběhu kontroly spolupracovat
a poskytovat mu potřebné informace a další požadovanou součinnost,
e) nesouhlasí-li odpovědné osoby se závěry revizora, mají právo připojit k revizní zprávě
své písemné vyjádření.

### čl. VIII – Statutární orgány
8.1. Statutními orgány spolku jsou předseda a místopředseda rady.

8.2. Volí je členové rady na svém prvním zasedaní po členské schůzi, na které byli zvoleni na
dobu jednoho roku. Počet funkčních období není nijak omezen.

8.3. Za spolek jednají předseda a místopředseda. Jsou oprávněni jednat samostatně.
Podepisování za spolek se děje tak, že k názvu spolku připojí předseda či místopředseda svůj
podpis.

8.4. Řídí chod spolku, zabezpečují plnění poslání a cílů spolku. K zabezpečení cílů spolku
mohou přijímat zaměstnance.

8.5. Za svou činnost zodpovídají spolku.

8.6. Předseda jednou ročně vypracuje zprávu o činnosti a plnění úkolů stanovených členskou
schůzí a radou spolku.

8.7. Předseda svolává a řídí radu a zasedání členské schůze.

### čl. IX – Členství

9.1 Členství ve spolku je dobrovolné a má formu individuální a přidruženou.

9.2 Individuálním členem spolku se může stát fyzická osoba starší 15 let, která o to požádá a
která souhlasí se stanovami spolku.

9.3 Přidruženým členem se mohou stát právnické osoby a také skupiny občanů, které se na
takové formě členství dohodnou s radou spolku a určí ze svých řad zástupce, který bude
oprávněn za tuto skupinu jednat.

9.4 Rada spolku může udělovat čestné členství.

9.5 Podmínkami členství jsou:
a) podání písemné přihlášky a její schválení radou,
b) zaplacení členského příspěvku stanoveného vnitřními předpisy.

### čl. X – Základní práva a povinností členů

10.1 Všichni individuální členové mají právo:
a) volit a být voleni do orgánů spolku,
b) hlasovat na členské schůzi,
c) podávat návrhy orgánům spolku a být informováni, jak bylo s těmito návrhy naloženo,
d) dostávat informace o všech záležitostech a akcích spolku a účastnit se na nich.

10.2 Všichni individuální členové mají povinnost:
a) dodržovat stanovy spolku a respektovat usnesení orgánů spolku,
b) participovat na naplňovaní cílů spolku,
c) zodpovědně vykonávat funkce, do kterých byli zvoleni,
d) platit stanovené příspěvky ve stanovené výšce a termínu.

10.3 Všichni přidružení členové mají:
a) právo účastnit se prostřednictvím svých zástupců na jednáních členské schůze,

b) právo hlasovat na členské schůzi prostřednictvím svých zástupců s počtem hlasů jeden,
stejně jako u členství individuálního. Ostatní práva a povinnosti včetně výšky finančního
příspěvku, které dále upravuje vnitřní řád spolku.

10.4 Čestní členové mají právo:
a) podávat návrhy orgánům spolku a být informováni, jak bylo s těmito návrhy naloženo,
b) dostávat informace o všech záležitostech a akcích spolku a účastnit se na nich.

### čl. XI – Zánik členství
11.1 Individuální a přidružené členství zaniká:
a) vystoupením ze spolku na základě písemného oznámení radě,
b) vyloučením na základě usnesení rady,
c) hrubým porušením stanov nebo vnitřních předpisů,
d) nezaplacením členského příspěvku řádně a včas,
e) zánikem spolku,
f) úmrtím.

11.2 Čestné členství zaniká úmrtím člena či vzdáním se členství anebo zánikem spolku.

### čl. XII – Zánik spolku
12.1 Spolek zaniká podle Zákona č. 89/2012 Sb.

12.2 Majetková likvidace se uskuteční způsobem schváleným členskou schůzí ve smyslu
platných právních norem ČR.

### čl. XIII Závěrečná ustanovení

13.1 Spolek Radia R vzniká dnem zápisu do spolkového rejstříku. V tento den nabývají tyto
stanovy účinnosti.
